494 ROGERI ssAcoms [CAP.

et ideo produxit in principio mundi fructus maturos
in tempore, quod naturaliter postea secundum temporis
seriem observatum est in productione fructuum. Sed
videmus quod hoc non est in Martio, nec Aprili3 sed
circa finem Septembris, [circiter] videmus perfectam
maturitatem in omnibus esse, et nusquam in Martio nec
Aprili. Et sic est in Terra Sancta, testante Scriptura.
Et peregrini qui ibi fuerunt haec testantur. Quapropter
circa finem Septembris est principium anni naturale,
sicut fuit in principio mundi3 et hoc est rationabile,
quia ars et natura concordant. Tunc enim est tempus
naturale ut semina projiciantur in terram, et ars
humana exsequitur et tunc sit principium producendi
novos fructus terrae, propter naturalem vitam hominum
servandam. Sed ubi est principium naturae et artis,
ibi debet esse principium temporis, secundum quod
operationes naturae et artis attenduntur. Et ideo
naturale principium temporis et anni est circiter finem
Septembris. Item orientales et meridiani ponunt tem-
poris principium penes Septembrem et Octobrem.
Etiam astronomi et omnes sapientes. Cum igitur
astronomi considerent tempus rationabiliter, quia eorum
est praecipue considerare tempora et renovationes
eorum quae in coelo contingunt, manifestum est tem-
poris principium naturaliter debere esse circiter Octo-
brem et non penes Martium nec Aprilem. Sed multi
Latinorum sentiunt contrarium hujus, ponentes crea-
tionem mundi fuisse in Martio et in verno tempore.
Quod quia non habet auctoritatem ex Scriptura, nec ex
antiquis scientiis, immo est contra Scripturam, et Jose-
phumâ€š et Hieronymum, ut prius expositum est, non
oportet quod eorum positioni adhaereatur, qui princi-
pium mundi ponunt in Martio vel Aprili. Ex quibus
sequitur tertium, quod omnes computationes annormn
a principio numdi, quae pertinent ad Scripturae seriem,
et per consequens omnes {etates et saecula, usque ad
Christum, debent considerari penes Octobrem, aut aliter

