Alexander
ab Hales.

326 nocnffl BACOMS

travit ordinem Fratrum Minorum fuit Deo maximus
Minor non solum propter suas conditiones laudabiles,
sed propter hoc. Novus fuit ordo Minorum et
neglectus a mundo illis temporibus, et ille aedificavit
mundum et ordinem exaltavit. Ex suo ingressu fratres
et alii exaltaverunt in coelum, et ei dederunt auctori·
tatem totius studii, et adscripserunt ei magnam
Summam illam, quae est plusquam pondus unius equi,

'² quam ipse non fecit sed alii. Et tamen propter

reverentiam ascripta fuit, et vocatur Summa fratris
Alexandri. Et si ipse eam fecisset vel magnam partem,
tamen non legit naturalia nec metaphysica nec audivit
ea, quia non fuerunt libri principales harum scientiarum
nec commentarii translati quando rexit in artibus. Et
diu postea fuerunt excommimicati et suspensi Parisius‚¹
ubi ipse studuit. Unde citius ordinem intravit ante-
quam fuerunt hi libri semel perlecti. Istud notum est
per ejus ingressum in ordinem, et per dispersionem
universitatis Parisiensis [parum]; nam usque ad eum
fuerunt libri prohibiti, et usque quo rediit Universi-
tas, post quem reditum ipse intravit religionem, jam
senex et magister in theologia. Unde, ut breviter di-
cam, ipse ignoravit has scientias nunc vulgatas, scilicet
naturalem philosophiam et metaphysicam, in quibus est
tota gloria studii modernorum. Sed sine illis logica
sciri non potest, ut patet omnibus qui sciunt has
scientias. Nam decem libri Metaphysicae sunt de
eisdem de quibus logica tractat. Et naturalis philo-
sophia in multis communicat logicae, et in aliis contra-
dicit crudeliter, quae contradictiones sciri non possunt
sine logica. Et si quando contendat de eis scientiis
in hac parte planum vel omnibus theologis vilior est
omnibus. Et plures habet falsitates et vanitates
philosophiae. Cujus signum est quod nullus facit eam

¹ Puris-ius] in modern hand, tempore reyis ιῙοῘιαηηιῖς.

