Over irra··
tional
creatures.

300 ROGERI BAcoms [cAP.

riperet ; et expergefacti aliis quibusdam modis stuporem
somni confusionemque purgabant.

Haec itaque omnia, ut ait Boetius, docuerunt sapi-
entes, quia sciverunt quod tota animae nostrae corpo-
risque compago musica compactione conjuncta sit3 nam
ut sese affectus corporis habent, ita et pulsus cordis
motibus incitantur.

Sed non solum animi nostri immutantur secundum
proprietatem musicae harmoniae, immo Varro peritissi-
mus Latinorum docet per musicas consonantias bes-
tias sedari, serpentes, volucres, delphinos attrahi.
Scimus enim per experientiam quod cervi et aliae
sylvestres bestiae confugiunt ad sonum cytharae‚ et
vidulfe, et aliorum inst1·umentorum; et equi ad auda-
ciam, et ferocitatem, et bellicum animum, per instru-
menta musicalia concitantur. Et aves cantatrices non
solum in sua harmonia delectantur sed humana. Et
delphini naves persequuntur propter musicam dulce-
dinem3 et serpens nequam delectatur et mansuescit ad
melodiam. Et si haec omnia in hominibus et in brutis
videris adimpleri per vulgatas melodiarum suavitates
et instrumenta communia, quid erit si, juxta ultima
istius scientiae arcana, fierent instrumenta exquisita et
harmoniae electissimae, cum excellenti suavitate rhythmi
et metri, ut omnes partes musicae in unum effectum
delectationis perfectum convenirent? Certe raperentur
bruta in omnem volunta-tem nostram, ut manu cape-
rentur, stupefacta et oppressa nimia suavitate. Et
similiter hominum animi in quemlibet gradum devo·
tionis raperentur, et in plenum cujuslibet virtutis
amorem excitarentur, et in omnem sanitatem et vigo-
rem. Sed quia haec musicae potestas non est consueta,
nec vulgus philosophantium ad haec aspirat, nec libros
antiquorum sapientum revolvit, nec se experientiae
diligenti commendat, ideo non sunt multis nota, quae
scripsi. Sed tamen verissima et ab omni sapiente
recipienda.

