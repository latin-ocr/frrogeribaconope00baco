Insipidity

and vanity
of sermons
in Bacon’s
days.

304 ROGERI BAcoms [CAR

albiorem, ei necessarius, tanquam servus dominatori.
Unde, sicut philosophia in aliis est necessaria ecclesiae,
sic maxime in hac parte; quoniam principalis intentio
ecclesiae et ultimus finis est opus praedicationis, ut in-
fideles ad fidem convertantur, et fideles in fide et
moribus conserventur. Sed quia utrumque modum
vulgus ignorat, ideo convertit se ad summam et in—
finitam curiositatem, scilicet per divisiones Porphy-
rianas, et per consonantias ineptas verborum et clau-
sularum, et per concordantias vocales„ in quibus est sola
vanitas verbosa, omni carens ornatu rhetorico et virtuto
persuadendi. Quoddam enim phantasma est pueriliter
effusum, et a pueris adinventum, vacuis ab omni
sapientia et eloqucndi potestate, ut manifeste patet
cuilibet intuenti, sicut in Secundo Opere et hoc1 Tertio
Opere in Peccatis Theologiae declaravi. Et tamen est
ibi maxima temporis consumptio. Nam propter curio-
sitatis superfluitatem plus in decuplo laborant circa
hujusmodi telam araneae construendam, quam circa
sententiam sermonis. Quoniam antem libri Logicae
Aristotelis de his modis, et commentarii Avicennae,
deficiunt apud Latinos, et pauca quae translata sunt,
in usu non habentur nec leguntur, ideo non est facile
exprimere quid oporteat in hac parte. Quod autem
Aristoteles fecit duos libros Logicae de hoc genere
persuasionis in secta et moribus, manifestavi in tertia
parte Operis Majoris, et in septima; quoniam non est
dubium quin libros fecerit optimos3 licet Latini hos
ignorent3 sicut ignoravcrunt libros novae Logicae, dum
solum veterem Logicam habuerunt. In illis enim
docetur quomodo fiant sermones sublimes, tam in voce
quam sententia, secundum omnes ornatus sermonis, tam
metrice et rhythmice quam‘2 prosaice, ut animus ad
id‚quod intendit persuasor, rapiatur sine praevisione, et

 

 

¹ hoc] om. T. Ι ² qnam] et, T.

